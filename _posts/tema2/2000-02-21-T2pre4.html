---
layout: post
title: "Expliqueu què va ser el Memorial de Greuges "

background: '/img/prepoly.jpg'
categories: Tema2
---

<h5>Expliqueu què va ser el Memorial de Greuges </h5>
<p>El Memorial de Greuges va ser un redactat amb un conjunt de reivindicacions polítiques i econòmiques de Catalunya, conegut amb el sobrenom de “Memoria en defensa de los intereses morales y materiales de Cataluña”. El Memorial de Greuges va ser un redactat molt reivindicatiu en aquells temps ja que va ser dels primers a ser enviat a una autoritat del Regne d’Espanya, en aquest cas Alfons XII, Rei d’Espanya.  </p>
<p>Podem distingir al memorial la reivindicació d’un sistema regionalista, on els poders de l’estat no estiguin centrats a Madrid i tingui cada part del regne la capacitat de contribuir al sistema administratiu i polític, amb aquesta mesura els redactors del Memorial afirmen que un sistema regional milloraria fins i tot la situació política en molts indrets del Regne d’Espanya. </p>
<p>També li comuniquen al Rei Alfons XII com n’és de difícil per al poble català parlar la seva llengua, una llengua utilitzada sols a les llars. Els reivindicants demanen que la llengua pugui ser utilitzada a les escoles i al poder administratiu on a vegades els jutges no poden exercir la seva labor perquè no entenen la llengua amb la qual els hi parla el processat. Els redactors del Memorial de Greuges volen protecció per a la seva llengua ja que la veuen afeblida i en perill d’extinció ja que està prohibida la seva parla.  </p>
<p>Una altre reivindicació que fa el Memorial és contra la mesura presa pel govern central la qual afecta als interessos de Catalunya. El govern central va pactar amb el Regne Unit (modus vivendi) i amb França (Pacte de França), per poder comerciar amb les diferents indústries d’aquests països, una decisió que afecta totalment a la indústria catalana i el comerç d’aquesta amb tot el territori espanyol. </p>
<p>A més a més, es comunica al Rei Alfons XII que s’està vulnerant el dret civil català, i demanen la devolució de totes les llibertats perdudes anteriorment, unes llibertats que són molt importants per la família catalana i el que representa. </p>
