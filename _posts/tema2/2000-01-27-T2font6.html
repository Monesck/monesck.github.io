---
layout: post
title: "Font Història La Tradició Catalana"

bckground: '/chist/aimg/font2/t2f6.jpg'
categories: Tema2s
---

<h5>Font Història La Tradició Catalana </h5>
<p>És una font primària, contemporània als fets, consistent en un text de caràcter públic i polític-religiós. És un fragment del llibre “La tradició catalana: Estudi del valor ètic i racional del regionalisme català” escrit pel bisbe de Vic, Josep Torras i Bages, l’any 1892. Tracta sobre com el cristianisme és el camí que ha de seguir el regionalisme, basat en l’amor a la Terra.  </p>
<p>La font es situa a la Restauració Borbònica (1875-1931), durant la primera etapa (1875-1898), on el catalanisme prengué embranzida, a Catalunya. La font es situa igualment a la regència de Maria Cristina.  </p>
<p>Josep Torras i Bages defensa que el sentiment identitari d’una persona per la seva terra i pàtria, es basa totalment en l’amor regional, arrelat per la religió. Per Torras i Bages el cristianisme ha fet possible el regionalisme, ja que Déu és l’únic que pot crear pobles i l’únic també que pot restaurar-los. El regionalisme sense religió no seria res, per aquesta raó Torras i Bages defensa el regionalisme cristià, on el pensament cristià és el complement natural més valuós. 
</p>
