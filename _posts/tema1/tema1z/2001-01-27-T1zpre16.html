---
layout: post
title: "Expliqui els fets de 1905, la Solidaritat Catalana i la gran victòria electoral de 1907"

background: '/img/prepoly.jpg'
categories: Tema1z
---

<h5>Expliqui els fets de 1905, la Solidaritat Catalana i la gran victòria electoral de 1907 </h5>
<p>El 1905 un grup de militars va assaltar la seu de la revista Cu-cut! i també del periòdic La veu de Catalunya arran de l’aparició d’un acudit que l’exèrcit va considerar ofensiu. El govern no va sancionar aquests fets, va suspendre les dues publicacions i va elaborar la Llei de jurisdiccions (1906) que posava sota jurisdicció militar totes les ofenses contra l’exèrcit o la unitat de la pàtria i els seus símbols. El rebuig massiu de la Llei de Jurisdiccions va gestar una gran aliança de les forces polítiques catalanes: la Solidaritat Catalana (1906) que aplegava carlins, republicans i la Lliga Regionalista. </p>
<p>A les eleccions del 1907 els partits de la Solidaritat es van presentar units amb un programa comú, el Programa del Tívoli. Aquest proposava derogar la Llei de Jurisdiccions i dotar a Catalunya d’òrgans d’autogovern. Van obtenir un gran èxit electoral a les provincials i a les generals. </p>
<p>L’actuació parlamentària i les discrepàncies ideològiques entre sectors conservadors i republicans van afeblir la coalició Solidaritat Catalana. Els fets de la Setmana Tràgica van dispersar definitivament la coalició perquè la Lliga va veure amb bons ulls la repressió i els republicans la van criticar molt.
</p>
