---
layout: post
title: "Explica l'obra política del règim de Primo Rivera"

background: '/img/prepoly.jpg'
categories: Tema1z
---

<h5>Explica l'obra política del règim de Primo Rivera </h5>
<p>La CNT i la UGT van amenaçar al govern amb una vaga que finalment es va dur a terme l’agost de 1917 amb un seguiment irregular pero bastant violent. El Govern va respondre aquesta vaga del 1917 amb l’exèrcit que va provocar enfrontaments armats importants. Van haver 70 morts i gairebé 2000 detencions, com la del Noi de Sucre, el S. Seguí qui va ser un dels principals líders. El conflicte entre la policia i els obrers manifestants es va agreujar.
    A l’arribada de Primo de Rivera, la situació de la CNT no va millorar, aquesta va ser totalment prohibida conjuntament amb totes les altres associacions de caràcter progressiu que podien atemptar contra l’estabilitat de la dictadura. La CNT va ser fortament reprimida durant aquest període de la història. 
     </p>
<p>La Mancomunitat va ser dissolta el 20 de març del 1925, van desmantellar la institució. El Palau de la Generalitat va tornar a la Diputació de Barcelona. Primo de Rivera va practicar una forta repressió anticatalanista,els noms de viles i ciutats es van traduir al castellà, es va prohibir la utilització de la bandera de Catalunya, els Jocs Florals i la celebració de l’onze de Setembre també es van prohibir. Es va imposar una censura a la premsa i es va depurar el magisteri i les institucions vinculades a la Mancomunitat. Es va imposar una castellanització en tots els àmbits, tan escolars com públics. </p>
<p>Primo de Rivera, per mantenir content a l’exèrcit va voler intervenir un altre cop al conflicte marroquí, i va intervenir militarment al Rif. El contraatac per part de les forces espanyoles es va veure recolzat també pels francesos, que tenien també disputa amb el líder dels rifenys. Aquests dos països van concretar el desembarcament de Alhucemas, aquestes accions van suposar la derrota del líder dels rifenys i la victòria d’Espanya al final de la Guerra del Marroc.  </p>
<p>El Directori civil va ser una forma de govern que comptava ja amb civils, no pas militars, com al directori militar. Primo de Rivera volia consolidar-se amb el poder d’Espanya i per aquesta raó necessitava el suport per part de la població conservadora i les institucions de la banca, industries etc. Per aquesta raó va reactivar l’economia espanyola mitjançant pactes internacionals i obres de caràcter estatal. Va frenar la conflictivitat laboral creant un Consell de Treball, que reglamentava els salaris i les condicions de treball, sempre sota el control de l’Estat. </p>
<p>El Directori va reformular l’organització de les institucions de l’Estat i va crear un partit, anomenat Unión Patriótica, el qual era l’únic partit que podia governar. Aquest partit era l’eina política del nou règim, que havia de proporcionar una base social i que dones suport a totes les directius i decisions de Primo de Rivera.  </p>
