---
layout: post
title: "Les Lleis durant el Franquisme"

background: '/img/prepoly.jpg'
categories: Tema5d
---

<h5>Les Lleis durant el Franquisme </h5>
<p style="color:blue; font-style:italic;"> </p>
<p> El Fuero del Trabajo (1938). Regulava les relacions laborals i establia els principis del nacionalsindicalisme. </p>
<p> Llei de Responsabilitats Polítiques (1939). Enumerava actes i omissions que donaven lloc a càstigs i penes contra els qui haguessin col·laborat amb la Segona República Espanyola, fins i tot contra aquells que no havien participat en fets d'armes. Servia per criminalitzar a gairebé tots els simpatitzants del bàndol republicà que no van poder fugir a l'exili. La Llei de Responsabilitats Polítiques establia sancions i penes de manera paral·lela a les lleis penals espanyoles i permetia així imposar diverses condemnes contra els republicans vençuts: des de la pena de mort fins a llarguíssimes penes de presó i treballs forçats (entre deu a trenta anys), amb inhabilitacions i prohibicions civils inclusivament per als qui complissin la totalitat de les seves condemnes. </p>

<p>La Ley de Unidad Sindical (1940) va organitzar els sindicats verticals emmarcats en la Central Nacional Sindicalista. Depenien d’un secretari general amb rang de ministre. S’establia quins empresaris i quins treballadors formaven part del sindicat per branques de producció. </p>


<p>  Ley Constitutiva de las Cortes (1942). Creava les Corts com a òrgan legislador només deliberatiu i supeditat a Franco. </p>
<p>Llei de Repressió de la Maçoneria i el Comunisme (1945). Es van establir penes de vint a trenta anys de presó per als graus superiors, i de dotze a vint per als cooperadors.
    Consideraven que l'acció conjunta de la maçoneria i de les forces anarquitzants, mogudes per ressorts internacionals ocults havien influït en la pèrdua de l'imperi colonial espanyol entre d'altres. 
     </p>
<p>El Fuero de los Españoles (1945). Declaració de drets dels espanyols, subordinada als principis del Movimiento, sense cap garantia de poder-los exercir. </p>
<p> Llei de Referèndum Nacional (1945) El cap de l’Estat podria sotmetre a consulta popular les qüestions que considerés oportunes. </p>
<p>   Ley de Sucesión (1947). Establia espanya com a regne i preveia la monarquia com a successora del franquisme. Ratificava Franco com a cap d’Estat. </p>




